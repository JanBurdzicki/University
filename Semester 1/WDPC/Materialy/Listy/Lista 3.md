Zadanie 1 (10 punktów). 

Napisz program, który wydrukuje metodą semigraficzną (za pomocą spacji i gwiazdek) dużą literę V.

Program ma wczytać liczbę naturalną n z zakresu 1…20 a potem wydrukować na standardowym wyjściu dużą literę V rozciągniętą na n wierszy. Obydwie krawędzie litery V mają być równe i mają się składać z dokładnie n gwiazdek.

Na przykład dla n = 5 program powinien wydrukować na ekranie następującą figurę:

*       *
 *     *
  *   *
   * *
    *

Uwaga. Twój program powinien przed wydrukiem sprawdzić, czy użytkownik prawidłowo podał liczbę n – czy proces czytania zakończył się sukcesem oraz czy wczytana wartość jest z zakresu 1…20.

Zadanie 2 (10 punktów). 

Napisz program, który wypisze podaną liczbę całkowitą dziesiętną d w k-cyfrowym systemie pozycyjnym (o podstawie k).

Program ma wczytać liczbę całkowitą d do zmiennej typu long long, następnie ma wczytać wartość k z zakresu od 2 do 36 i na koniec wypisać na standardowym wyjściu liczbę d w k-cyfrowym systemie pozycyjnym.

W systemach o podstawie większej niż 10 potrzebujemy więcej cyfr, niż zdefiniowano dla systemu dziesiętnego (od 0 do 9); problem ten rozwiązujemy przyjmując za następne cyfry kolejne litery alfabetu (od A=10 do Z=35).

Na przykład dla d = 92 i k = 36 program powinien wypisać:

2K

Uwaga. Twój program powinien przed wydrukiem sprawdzić, czy użytkownik prawidłowo podał liczby d oraz k. 
