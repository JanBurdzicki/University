Opis przedmiotu:
** Przedmiot prowadzony przez dr. hab. Marcina Selingera z Katedry Logiki i Metodologii Nauk WNS UWr. **

Pogłębianie kultury logicznej i rozwijanie umiejętności krytycznego myślenia. Zaznajomienie z zagadnieniami i podstawami teorii argumentacji. Dostarczenie elementarnych narzędzi analizy i oceny siły możliwie szerokiej klasy argumentów, zarówno naukowych, jak i potocznych.

Poruszane zagadnienia:

I. Przedmiot i podstawowe zagadnienia teorii argumentacji

Problematyka argumentacji w nauce i filozofii.
Historia, współczesne nurty i tematyka badań.
II. Makrostruktura argumentacji

Wypowiedź argumentacyjna i pojęcie argumentu. Perswazyjno-performatywny charakter wypowiedzi argumentacyjnej w świetle teorii aktów mowy.
Budowa argumentów I. Struktury standardowe (argumenty proste, szeregowe, równoległe, seryjne).
Budowa argumentów II. Elementy dialektyczne (argumenty kondukcyjne i zdania podcinające).
Budowa argumentów III. Rozumowania założeniowe i klasyfikacja rozumowań.
Formalne ujęcie struktur argumentacyjnych. Diagramy argumentacyjne.
Kontrargumenty i relacja ataku.
III. Ocena argumentacji

Błędy w sformułowaniach myśli (amfibolie i ekwiwokacje) oraz interpretacja przesłanek i konkluzji argumentu. Implikatura konwersacyjna i maksymy konwersacyjne.
Poprawność materialna argumentacji i petitio principii. Semantyczne pojęcie prawdy a syntaktyczne pojęcie dowodu. Twierdzenie Tarskiego o niedefiniowalności prawdy i twierdzenie Gödla o niezupełności arytmetyki.
Logiczne problemy z definicją kłamstwa. Prawdziwość a szczerość wypowiedzi.
Argumenty dedukcyjne. Metoda konstrukcji i deduktywizm w badaniach nad siłą argumentów. Analiza argumentacji dedukcyjnej na przykładzie logiki nazw. a) Definicja nazwy, desygnat i zakres nazwy. Stosunki między zakresami nazw. b) Klasyczne zdania kategoryczne i ich interpretacja ekstensjonalna. Diagramy Venna. c) Prawa kwadratu logicznego. Prawa konwersji, obwersji i kontrapozycji. Klasyczne sylogizmy kategoryczne.
Argumenty niededukcyjne. Schematy argumentacyjne i krytyczne pytania. a) Problematyka błędu w argumentacji. Zasady konstruktywnego dialogu i tzw. dekalog pragma-dialektyczny. b) Przegląd rodzajów argumentów ze szczególnym uwzględnieniem argumentacji z autorytetu, ad hominem i z podobieństwa.
IV. Wybrane modele oceny siły argumentu (appendix)

Podejście strukturalne.
Podejście dialektyczne.
Abstrakcyjna teoria argumentacji.
Podejście empiryczne.



Zakładane efekty uczenia się
Wiedza
Student zna i rozumie rolę argumentacji w kształtowaniu kultury logicznej i w krytycznej dyskusji
Student ma podstawową wiedzę o miejscu i znaczeniu argumentacji w nauce
Student zna podstawową terminologię logiczno-semiotyczną i retoryczną w języku polskim
Student ma podstawową wiedzę z zakresu elementarnych zagadnień teorii argumentacji
Student zna podstawowe metody uzasadniania opinii potocznych i twierdzeń właściwych nauce
Umiejętności
Student potrafi wyszukać i zanalizować informacje ze źródeł pisanych i elektronicznych
Student potrafi zinterpretować zdobytą wiedzę
Student potrafi przeczytać, przedyskutować i skategoryzować dany tekst dotyczący argumentacji
Student potrafi poprawnie rozpoznać, zastosować zidentyfikować wybraną terminologię logiczno-semiotyczną i retoryczną
Student potrafi wykrywać zależności logiczne między tezami wypowiedzi
Kompetencje
Student dzięki posiadanej wiedzy i umiejętnościom argumentowania rozumie potrzebę ciągłego kształcenia się
Student potrafi krytycznie osądzać nowe idee
Student jest zdolny do samodzielnego budowania systemu poglądów i formułowania krytycznych ocen
Student ma świadomość znaczenia polskiego i europejskiego dziedzictwa logiczno- retorycznego
Student potrafi osądzić rolę refleksji naukowej dla kształtowania więzi społeczno- politycznych



## Literatura obowiązkowa i zalecana

* Ajdukiewicz, K., Zarys logiki, Państwowe Zakłady Wydawnictw Szkolnych.
* Ajdukiewicz, K., Klasyfikacja rozumowań. [w:] Język i poznanie, t. II, Wydawnictwo Naukowe PWN.
* Grice, H.P., Logika a konwersacja, [w:] Barbara Stanosz (red.), Język w świetle nauki, Czytelnik, s. 91-
* Hołówka, T., Kultura logiczna w przykładach, Wydawnictwo Naukowe PWN.
* Marciszewski, W. (red.), Mała encyklopedia logiki, Zakład Narodowy im. Ossolińskich
* Perelman, Ch., Imperium retoryki. Retoryka i argumentacja, Wydawnictwo Naukowe PWN.
* Stanosz, B., Wprowadzenie do logiki formalnej, Wydawnictwo Naukowe PWN.
* Schopenhauer, Erystyka, czyli sztuka prowadzenia sporów, Oficyna Wydawnicza Alma-Press.
* Szymanek, K., Sztuka argumentacji. Słownik terminologiczny, Wydawnictwo Naukowe PWN.
* Szymanek, K., Wieczorek, K. A., Wójcik, A. S., Sztuka argumentacji. Ćwiczenia w badaniu argumentów, Wydawnictwo Naukowe PWN.
* Tarski, A., Prawda i dowód, [w:] Pisma logiczno-filozoficzne, t. I, Prawda, s. 292-332
* Tokarz, M., Argumentacja, perswazja, manipulacja, Gdańskie Wydawnictwo Psychologiczne.
* Ziembiński, Z., Logika praktyczna, Wydawnictwo Naukowe PWN.
* Żegleń, U., Wprowadzenie do semiotyki teoretycznej i semiotyki kultury, Wydawnictwo UMK